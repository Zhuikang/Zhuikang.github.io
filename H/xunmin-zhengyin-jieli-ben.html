<!DOCTYPE html>
<html lang="zh-Hant" xmlns="http://www.w3.org/1999/xhtml">
<head>
<meta charset="utf-8" />
<title>訓民正音（解例本）</title>
<!--<meta name="author" content="" />
<meta name="description" content="" />
<meta name="keywords" content="" />-->
<link rel="stylesheet" href="../style/default.css" />
<style>
@namespace url(http://www.w3.org/1999/xhtml);
html {
font-feature-settings: "locl" off;/*for Source Han fonts*/
}
:lang(lzh-Hant), :lang(ko) {
font-family: "Source Han Serif KR", "SourceHanSerifKR-Regular", "Source Han Serif K", "SourceHanSerifK-Regular", "Source Han Sans KR", "SourceHanSansKR-Regular", "Source Han Sans K", "SourceHanSansK-Regular", "Noto Serif CJK KR", "NotoSerifCJKkr-Regular", "Noto Serif KR", "NotoSerifKR-Regular", "Malgun Gothic", "MalgunGothic";
}
#xunmin-zhengyin {
font-size: 114%;
}
.hidden {
visibility: hidden;
}
.verse {
max-width: 7em;
margin: 0 auto;
text-align: justify;
}
.postscript {
padding-left: 1em;
}
#title {
text-indent: 0;
}
</style>
</head>
<body>
<header lang="zh-Hant-CN">
<nav><p><a href="index.html">H</a></p></nav>
<p class="website-title"><a href="index.html">𦴶</a></p>
</header>
<main lang="lzh-Hant">
<h1>訓民正音（解例本）</h1>
<div class="front">
<div class="abstract" lang="zh-Hant-CN">
<p>編者按：《訓民正音》（解例本）用漢文介紹了朝鮮文（諺文）的用法和創制原理，是朝鮮文的“説明書”。全書分爲例義篇和解例篇。例義篇即《訓民正音》正文，開頭是世宗御製序文。解例篇即《訓民正音解例》，最後附有鄭麟趾序文。</p>
<p>《訓民正音》（解例本）現存本1940年發現于朝鮮慶尚北道安東郡，爲木刻本，全書1册33張，其中前2張原本殘缺，後來補寫。本網頁録入了全書内容，改手寫體爲印刷字形。</p>
</div>
<h2 lang="zh-Hant-CN">目　　録</h2>
<ol class="table-of-contents">
<li><a href="#xunmin-zhengyin">訓民正音</a></li>
<li><a href="#xunmin-zhengyin-jieli">訓民正音解例</a></li>
<li><a href="#zheng-linzhi-xu">鄭麟趾序</a></li>
</ol>
<ul class="table-of-contents">
<li><a href="#zhushi">注釋</a></li>
<li><a href="#canjian">參見</a></li>
</ul>
</div>
<section id="xunmin-zhengyin">
<h2>訓民正音</h2>
<p>國之語音，異乎中國，與文字不相流通。故愚民，有所欲言而終不得伸其情者，多矣。予，爲此憫然，新制二十八字，欲使人人易習，便於日用矣<sup><a href="#note-yi" id="note-mark-yi" class="note-mark"></a></sup></p>
<p>ㄱ。牙音。如君字初發聲</p>
<p><span class="hidden">ㄲ。</span>並書。如虯字初發聲</p>
<p>ㅋ。牙音。如快字初發聲</p>
<p>ㆁ。牙音。如業字初發聲</p>
<p>ㄷ。舌音。如斗字初發聲</p>
<p><span class="hidden">ㄸ。</span>並書。如覃字初發聲</p>
<p>ㅌ。舌音。如呑字初發聲</p>
<p>ㄴ。舌音。如那字初發聲</p>
<p>ㅂ。脣音。如彆字初發聲</p>
<p><span class="hidden">ㅃ。</span>並書。如步字初發聲</p>
<p>ㅍ。脣音。如漂字初發聲</p>
<p>ㅁ。脣音。如彌字初發聲</p>
<p>ㅈ。齒音。如卽字初發聲</p>
<p><span class="hidden">ㅉ。</span>並書。如慈字初發聲</p>
<p>ㅊ。齒音。如侵字初發聲</p>
<p>ㅅ。齒音。如戌字初發聲</p>
<p><span class="hidden">ㅆ。</span>並書。如邪字初發聲</p>
<p>ㆆ。喉音。如挹字初發聲</p>
<p>ㅎ。喉音。如虛字初發聲</p>
<p><span class="hidden">ㆅ。</span>並書。如洪字初發聲</p>
<p>ㅇ。喉音。如欲字初發聲</p>
<p>ㄹ。半舌音。如閭字初發聲<sup><a href="#note-buxie" id="note-mark-buxie" class="note-mark"></a></sup></p>
<p>ㅿ。半齒音。如穰字初發聲</p>
<p>ㆍ。如呑字中聲</p>
<p>ㅡ。如卽字中聲</p>
<p>ㅣ。如侵字中聲</p>
<p>ㅗ。如洪字中聲</p>
<p>ㅏ。如覃字中聲</p>
<p>ㅜ。如君字中聲</p>
<p>ㅓ。如業字中聲</p>
<p>ㅛ。如欲字中聲</p>
<p>ㅑ。如穰字中聲</p>
<p>ㅠ。如戌字中聲</p>
<p>ㅕ。如彆字中聲</p>
<p>終聲。復用初聲。ㅇ連書脣音之下，則爲脣輕音。初聲合用則並書，終聲同。ㆍㅡㅗㅜㅛㅠ，附書初聲之下。ㅣㅏㅓㅑㅕ，附書於右。凡字必合而成音。左加一點則去聲，二則上聲，無則平聲。入聲加點同而促急</p>
</section>
<section id="xunmin-zhengyin-jieli">
<h2>訓民正音解例</h2>
<h3>制字解</h3>
<p>天地之道，一陰陽五行而已。坤復之間爲太極，而動靜之後爲陰陽。凡有生類在天地之間者，捨陰陽而何之。故人之聲音，皆有陰陽之理，顧人不察耳。今正音之作，初非智營而力索，但因其聲音而極其理而已。理旣不二，則何得不與天地鬼神同其用也。正音二十八字，各象其形而制之。初聲凡十七字。牙音ㄱ，象舌根閉喉之形。舌音ㄴ，象舌附上腭之形。脣音ㅁ，象口形。齒音ㅅ，象齒形。喉音ㅇ，象喉形。ㅋ比ㄱ，聲出稍厲，故加劃。ㄴ而ㄷ，ㄷ而ㅌ，ㅁ而ㅂ，ㅂ而ㅍ，ㅅ而ㅈ，ㅈ而ㅊ，ㅇ而ㆆ，ㆆ而ㅎ，其因聲加劃之義皆同，而唯ㆁ爲異。半舌音ㄹ，半齒音ㅿ，亦象舌齒之形而異其體，無加劃之義焉。夫人之有聲本於五行。故合諸四時而不悖，叶之五音而不戾。喉邃而潤，水也。聲虛而通，如水之虛明而流通也。於時爲冬，於音爲羽。牙錯而長，木也。聲似喉而實，如木之生於水而有形也。於時爲春，於音爲角。舌銳而動，火也。聲轉而颺，如火之轉展而揚揚也。於時爲夏，於音爲徵。齒剛而斷，金也。聲屑而滯，如金之屑瑣而鍛成也。於時爲秋，於音爲商。脣方爲合，土也。聲含而廣，如土之含蓄萬物而廣大也。於時爲季夏，於音爲宮。然水乃生物之源，火乃成物之用，故五行之中，水火爲大。喉乃出聲之門，舌乃辨聲之管，故五音之中，喉舌爲主也。喉居後而牙次之，北東之位也。舌齒又次之，南西之位也。脣居末，土無定位而寄旺四季之義也。是則初聲之中，自有陰陽五行方位之數也。又以聲音淸濁而言之。ㄱㄷㅂㅈㅅㆆ，爲全淸。ㅋㅌㅍㅊㅎ，爲次淸。ㄲㄸㅃㅉㅆㆅ，爲全濁。ㆁㄴㅁㅇㄹㅿ，爲不淸不濁。ㄴㅁㅇ，其聲最不厲，故次序雖在於後，而象形制字則爲之始。ㅅㅈ雖皆爲全淸，而ㅅ比ㅈ，聲不厲，故亦爲制字之始。唯牙之ㆁ，雖舌根閉喉聲氣出鼻，而其聲與ㅇ相似，故韻書疑與喩多相混用，今亦取象於喉，而不爲牙音制字之始。盖喉屬水而牙屬木，ㆁ雖在牙而與ㅇ相似，猶木之萌芽生於水而柔軟，尙多水氣也。ㄱ木之成質，ㅋ木之盛長，ㄲ木之老壯，故至此乃皆取象於牙也。全淸並書則爲全濁，以其全淸之聲凝則爲全濁也。唯喉音次淸爲全濁者，盖以ㆆ聲深不爲之凝，ㅎ比ㆆ聲淺，故凝而爲全濁也。ㅇ連書脣音之下，則爲脣輕音者，以輕音脣乍合而喉聲多也。中聲凡十一字。ㆍ舌縮而聲深，天開於子也。形之圓，象乎天也。ㅡ舌小縮而聲不深不淺，地闢於丑也。形之平，象乎地也。ㅣ舌不縮而聲淺，人生於寅也。形之立，象乎人也。此下八聲，一闔一闢。ㅗ與ㆍ同而口蹙，其形則ㆍ與ㅡ合而成，取天地初交之義也。ㅏ與ㆍ同而口張，其形則ㅣ與ㆍ合而成，取天地之用發於事物待人而成也。ㅜ與ㅡ同而口蹙，其形則ㅡ與ㆍ合而成，亦取天地初交之義也。ㅓ與ㅡ同而口張，其形則ㆍ與ㅣ合而成，亦取天地之用發於事物待人而成也。ㅛ與ㅗ同而起於ㅣ。ㅑ與ㅏ同而起於ㅣ。ㅠ與ㅜ同而起於ㅣ。ㅕ與ㅓ同而起於ㅣ。ㅗㅏㅜㅓ始於天地爲初出也。ㅛㅑㅠㅕ起於ㅣ而兼乎人，爲再出也。ㅗㅏㅜㅓ之一其圓者，取其初生之義也。ㅛㅑㅠㅕ之二其圓者，取其再生之義也。ㅗㅏㅛㅑ之圓居上與外者，以其出於天而爲陽也。ㅜㅓㅠㅕ之圓居下與內者，以其出於地而爲陰也。ㆍ之貫於八聲者，猶陽之統陰而周流萬物也。ㅛㅑㅠㅕ之皆兼乎人者，以人爲萬物之靈而能參兩儀也。取象於天地人而三才之道備矣。然三才爲萬物之先，而天又爲三才之始，猶ㆍㅡㅣ三字爲八聲之首，而ㆍ又爲三字之冠也。ㅗ初生於天，天一生水之位也。ㅏ次之，天三生木之位也。ㅜ初生於地，地二生火之位也。ㅓ次之，地四生金之位也。ㅛ再生於天，天七成火之數也。ㅑ次之，天九成金之數也。ㅠ再生於地，地六成水之數也。ㅕ次之，地八成木之數也。水火未離乎氣，陰陽交合之初，故闔。木金陰陽之定質，故闢。ㆍ天五生土之位也。ㅡ地十成土之數也。ㅣ獨無位數者，盖以人則無極之眞，二五之精，妙合而凝，固未可以定位成數論也。是則中聲之中，亦自有陰陽五行方位之數也。以初聲對中聲而言之。陰陽，天道也。剛柔，地道也。中聲者，一深一淺一闔一闢，是則陰陽分而五行之氣具焉，天之用也。初聲者，或虛或實或颺或滯或重若輕，是則剛柔著而五行之質成焉，地之功也。中聲以深淺闔闢唱之於前，初聲以五音淸濁和之於後，而爲初亦爲終。亦可見萬物初生於地，復歸於地也。以初中終合成之字言之，亦有動靜互根陰陽交變之義焉。動者，天也。靜者，地也。兼互動靜者，人也。盖五行在天則神之運也，在地則質之成也，在人則仁禮信義智，神之運也，肝心脾肺腎，質之成也。初聲有發動之義，天之事也。終聲有止定之義，地之事也。中聲承初之生，接終之成，人之事也。盖字韻之要，在於中聲，初終合而成音。亦猶天地生成萬物，而其財成輔相則必賴乎人也。終聲之，復用初聲者，以其動而陽者乾也，靜而陰者亦乾也，乾實分陰陽而無不君宰也。一元之氣，周流不窮，四時之運，循環無端，故貞而復元，冬而復春。初聲之復爲終，終聲之復爲初，亦此義也。吁正音作而天地萬物之理咸備，其神矣哉。是殆天啓<br />聖心而假手焉者乎。訣曰</p>
<p class="verse">天地之化本一氣
陰陽五行相始終
物於兩間有形聲
元本無二理數通
正音制字尙其象
因聲之厲每加劃
音出牙舌脣齒喉
是爲初聲字十七
牙取舌根閉喉形
唯業似欲取義別
舌迺象舌附上腭
脣則實是取口形
齒喉直取齒喉象
知斯五義聲自明
又有半舌半齒音
取象同而體則異
那彌戌欲聲不厲
次序雖後象形始
配諸四時與沖氣
五行五音無不協
維喉爲水冬與羽
牙迺春木其音角
徵音夏火是舌聲
齒則商秋又是金
脣於位數本無定
土而季夏爲宮音
聲音又自有淸濁
要於初發細推尋
全淸聲是君斗瞥
卽戌挹亦全淸聲
若迺快呑漂侵虛
五音各一爲次淸
全濁之聲虯覃步
又有慈邪亦有洪
全淸並書爲全濁
唯洪自虛是不同
業那彌欲及閭穰
其聲不淸又不濁
欲之連書爲脣輕
喉聲多而脣乍合
中聲十一亦取象
精義未可容易觀
呑擬於天聲最深
所以圓形如彈丸
卽聲不深又不淺
其形之平象乎地
侵象人立厥聲淺
三才之道斯爲備
洪出於天尙爲闔
象取天圓合地平
覃亦出天爲已闢
發於事物就人成
用初生義一其圓
出天爲陽在上外
欲穰兼人爲再出
二圓爲形見其義
君業戌彆出於地
據例自知何須評
呑之爲字貫八聲
維天之用徧流行
四聲兼人亦有由
人參天地爲最靈
且就三聲究至理
自有剛柔與陰陽
中是天用陰陽分
初迺地功剛柔彰
中聲唱之初聲和
天先乎地理自然
和者爲初亦爲終
物生復歸皆於坤
陰變爲陽陽變陰
一動一靜互爲根
初聲復有發生義
爲陽之動主於天
終聲比地陰之靜
字音於此止定焉
韻成要在中聲用
人能輔相天地宜
陽之爲用通於陰
至而伸則反而歸
初終雖云分兩儀
終用初聲義可知
正音之字只卄八
探賾錯綜窮深幾
指遠言近牖民易
天授何曾智巧爲</p>
<h3>初聲解</h3>
<p>正音初聲，卽韻書之字母也。聲音由此而生，故曰母。如牙音君字初聲是ㄱ，ㄱ與ᅮᆫ而爲군。快字初聲是ㅋ，ㅋ與ㅙ而爲쾌〯。虯字初聲是ㄲ，ㄲ與ㅠ而爲뀨。業字初聲是ㆁ，ㆁ與ᅥᆸ而爲ᅌᅥᆸ之類。舌之斗呑覃那，脣之彆漂步彌，齒之卽侵慈戌邪，喉之挹虛洪欲，半舌半齒之閭穰，皆倣此。訣曰</p>
<p class="verse">君快虯業其聲牙
舌聲斗呑及覃那
彆漂步彌則是脣
齒有卽侵慈戌邪
挹虛洪欲迺喉聲
閭爲半舌穰半齒
二十三字是爲母
萬聲生生皆自此</p>
<h3>中聲解</h3>
<p>中聲者，居字韻之中，合初終而成音如呑字中聲是ㆍ，ㆍ居ㅌㄴ之間而爲ᄐᆞᆫ。卽字中聲是ㅡ，ㅡ居ㅈㄱ之間而爲즉。侵字中聲是ㅣ，ㅣ居ㅊㅁ之間而爲침之類。洪覃君業欲穰戌彆，皆倣此。二字合用者，ㅗ與ㅏ同出於ㆍ，故合而爲ㅘ。ㅛ與ㅑ又同出於ㅣ，故合而爲ㆇ。ㅜ與ㅓ同出於ㅡ，故合而爲ㅝ。ㅠ與ㅕ又同出於ㅣ，故合而爲ㆊ。以其同出而爲類，故相合而不悖也。一字中聲之與ㅣ相合者十，ㅓㅢㅚㅐㅟㅔㆉㅒㆌㅖ是也。二字中聲之與ㅣ相合者四，ㅙㅞㆈㆋ是也。ㅣ於深淺闔闢之聲，並能相隨者，以其舌展聲淺而便於開口也。亦可見人之參贊開物而無所不通也。訣曰</p>
<p class="verse">母字之音各有中
須就中聲尋闢闔
洪覃自呑可合用
君業出則亦可合
欲之與穰戌與彆
各有所從義可推
侵之爲用最居多
於十四聲徧相隨</p>
<h3>終聲解</h3>
<p>終聲者，承初中而成字韻. 如卽字終聲是ㄱ，ㄱ居즈終而爲즉。洪字終聲是ㆁ，ㆁ居ᅘᅩ終而爲ᅘᅩᇰ之類。舌脣齒喉皆同。聲有緩急之殊，故平上去其終聲不類入聲之促急。不淸不濁之字其聲不厲，故用於終則宜於平上去全淸次淸全濁之字，其聲爲厲故用於終則宜於入。所以ㆁㄴㅁㅇㄹㅿ六字爲平上去聲之終，而餘皆爲入聲之終也。然ㄱㆁㄷㄴㅂㅁㅅㄹ八字可足用也。如ᄇᆡᆺ곶爲梨花，여ᇫ의갗爲狐皮，而ㅅ字可以通用。故只用ㅅ字。且ㅇ聲淡而虛，不必用於終，而中聲可得成音也。ㄷ如볃爲彆，ㄴ如군爲君，ㅂ如ᅌᅥᆸ爲業，ㅁ如땀爲覃，ㅅ如諺語옷〮爲衣，ㄹ如諺語실〯爲絲之類。五音之緩急，亦各自爲對如牙之ㆁ與ㄱ爲對，而ㆁ促呼則變爲ㄱ而急，ㄱ舒出則變爲ㆁ而緩。舌之ㄴㄷ，脣之ㅁㅂ，齒之ㅿㅅ，喉之ㅇㆆ，其緩急相對，亦猶是也。且半舌之ㄹ，當用於諺，而不可用於文。如入聲之彆字，終聲當用ㄷ，而俗習讀爲ㄹ，盖ㄷ變而爲輕也。若用ㄹ爲彆之終，則其聲舒緩，不爲入也。訣曰</p>
<p class="verse">不淸不濁用於終
爲平上去不爲入
全淸次淸及全濁
是皆爲入聲促急
初作終聲理固然
只將八字用不窮
唯有欲聲所當處
中聲成音亦可通
若書卽字終用君
洪彆亦以業斗終
君業覃終又何如
以那彆彌次第推
六聲通乎文與諺
戌閭用於諺衣絲
五音緩急各自對
君聲迺是業之促
斗彆聲緩爲那彌
穰欲亦對戌與挹
閭宜於諺不宜文
斗輕爲閭是俗習</p>
<h3>合字解</h3>
<p>初中終三聲，合而成字。初聲或在中聲之上，或在中聲之左。如君字ㄱ在ㅜ上，業字ㆁ在ㅓ左之類。中聲則圓者橫者在初聲之下，ㆍㅡㅗㅛㅜㅠ是也。縱者在初聲之右 ㅣㅏㅑㅓㅕ是也。如呑字ㆍ在ㅌ下，卽字ㅡ在ㅈ下，侵字ㅣ在ㅊ右之類。終聲在初中之下。如君字ㄴ在구下，業字ㅂ在ᅌᅥ下之類。初聲二字三字合用並書，如諺語ᄯᅡ〮爲地，ᄧᅡᆨ爲雙，ᄢᅳᆷ〮爲隙之類。各自並書，如諺語혀〮爲舌而ᅘᅧ〮爲引，괴〮여爲我愛人而괴〮ᅇᅧ爲人愛我，소〮다爲覆物而쏘〮다爲射之之類。中聲二字三字合用，如諺語과〮爲琴柱홰〮爲炬之類。終聲二字三字合用，如諺語ᄒᆞᆰ爲土，낛〮爲釣，ᄃᆞᇌ〮ᄣᅢ爲酉時之類。其合用並書，自左而右，初中終三聲皆同。文與諺雜用則有因字音而補以中終聲者，如孔子ㅣ魯ㅅ사〯ᄅᆞᆷ之類。諺語平上去入，如활爲弓而其聲平，돌〯爲石而其聲上，갈〮爲刀而其聲去，붇爲筆而其聲入之類。凡字之左，加一點爲去聲，二點爲上聲，無點爲平聲，而文之入聲，與去聲相似。諺之入聲無定，或似平聲，如긷爲柱，녑爲脅。或似上聲如낟〯爲穀。깁〯爲繒。或似去聲，如몯〮爲釘，입〮爲口之類。其加點則與平上去同。平聲安而和，春也，萬物舒泰。上聲和而擧，夏也，萬物漸盛。去聲擧而壯，秋也，萬物成熟。入聲促而塞，冬也，萬物閉藏。初聲之ㆆ與ㅇ相似，於諺可以通用也。半舌有輕重二音。然韻書字母唯一，且國語雖不分輕重，皆得成音。若欲備用，則依脣輕例，ㅇ連書ㄹ下，爲半舌輕音，舌乍附上腭。ㆍㅡ起ㅣ聲，於國語無用。兒童之言，邊野之語，或有之，當合二字而用，如ᄀᆝᄀᆜ之類，其先縱後橫，與他不同。訣曰</p>
<p class="verse">初聲在中聲左上
挹欲於諺用相同
中聲十一附初聲
圓橫書下右書縱
欲書終聲在何處
初中聲下接着寫
初終合用各並書
中亦有合悉自左
諺之四聲何以辨
平聲則弓上則石
刀爲去而筆爲入
觀此四物他可識
音因左點四聲分
一去二上無點平
語入無定亦加點
文之入則似去聲
方言俚語萬不同
有聲無字書難通
一朝<br />制作侔神工
大東千古開朦朧</p>
<h3>用字例</h3>
<p>初聲ㄱ，如감〯爲柿，ᄀᆞᆯ〮爲蘆。ㅋ，如우〮케爲未舂稻，코ᇰ爲大豆。ㆁ，如러〮ᅌᅮᆯ爲獺，서〮ᅌᅦ爲流凘。ㄷ，如〮뒤爲茅，담〮爲墻。ㅌ，如고〮티爲繭，두텁爲蟾蜍。ㄴ，如노로爲獐，납爲猿。ㅂ，如ᄇᆞᆯ爲臂，벌〯爲蜂。ㅍ，如파〮爲葱，ᄑᆞᆯ爲蠅。ㅁ，如뫼〯爲山，마〮爲薯藇。ㅸ，如사〮ᄫᅵ爲蝦，드〮ᄫᅴ爲瓠。ㅈ，如자〮爲尺，죠〮ᄒᆡ爲紙。ㅊ，如체〮爲籭채爲鞭。ㅅ，如손〮爲手，셤〯爲島。ㅎ，如부〮허ᇰ爲鵂鶹，힘〮爲筋。ㅇ，如비〮육爲鷄雛，ᄇᆞ〮얌爲蛇。ㄹ，如무〮뤼爲雹，어〮름爲氷。ㅿ，如아ᅀᆞ爲弟，너〯ᅀᅵ爲鴇。中聲ㆍ，如ᄐᆞᆨ〮爲頤，ᄑᆞᆺ〮爲小豆，ᄃᆞ리爲橋，ᄀᆞ래爲楸。ㅡ，如믈〮爲水，발〮측〮爲跟，그력爲雁，드〮레爲汲器。ㅣ，如깃〮爲巢，밀〯爲蠟，피〮爲稷，키〮爲箕。ㅗ，如논〮爲水田，톱〮爲鉅，호〮ᄆᆡ爲鉏，벼〮로爲硯。ㅏ，如밥〮爲飯，낟〮爲鎌，이〮ᅌᅡ爲綜，사〮ᄉᆞᆷ爲鹿。ㅜ，如숫爲炭。울〮爲籬，누〮에爲蠶，구〮리爲銅。ㅓ，如브ᅀᅥᆸ爲竈，널〯爲板，서〮리爲霜，버〮들爲柳。ㅛ，如죠ᇰ〯爲奴，고〮욤爲梬，쇼爲牛，삽됴爲蒼朮菜。ㅑ，如남샤ᇰ爲龜，약爲䵶鼊，다야爲匜，쟈감爲蕎麥皮。ㅠ，如율믜爲薏苡，쥭爲飯𣖄，슈룹爲雨，쥬련爲帨。ㅕ，如엿〮爲飴餹，뎔爲佛寺，벼爲稻，져〯비爲燕。終聲ㄱ，如닥爲楮，독爲甕。ㆁ，如굼〯버ᇰ爲蠐螬，올차ᇰ爲蝌蚪。ㄷ，如갇〮爲笠，싣爲楓。ㄴ，如신〮爲屨，반〮되爲螢。ㅂ，如섭爲薪。굽〮爲蹄。ㅁ，如범〯爲虎。ᄉᆡᆷ〯爲泉。ㅅ，如잣〯爲海松，못〮爲池。ㄹ，如ᄃᆞᆯ〮爲月，별〯爲星之類</p>
</section>
<hr />
<section id="zheng-linzhi-xu" class="postscript">
<p>有天地自然之聲，則必有天地自然之文。所以古人因聲制字，以通萬物之情，以載三才之道，而後世不能易也。然四方風土區別，聲氣亦隨而異焉。蓋外國之語，有其聲而無其字。假中國文字以通其用，是猶枘鑿之鉏鋙也，豈能達而無礙乎。要皆各隨所處而安，不可强之使同也。吾東方禮樂文章，侔擬華夏。但方言之語，不與之同。學書者患其旨趣之難曉，治獄者病其曲折之難通。昔新羅薛聰，始作吏讀，官府民間，至今行之。然皆假字而用，或澁或窒。非但鄙陋無稽而已，至於言語之間，則不能達其萬一焉。癸亥冬。我<br />殿下創制正音二十八字，略揭例義以示之，名曰訓民正音。象形而字倣古篆，因聲而音叶七調。三極之義。二氣之妙。莫不該括。以二十八字而轉換無窮，簡而要，精而通。故智者不終朝而會，愚者可浹旬而學。以是解書，可以知其義。以是聽訟，可以得其情。字韻則淸濁之能辨樂歌則律呂之克諧。無所用而不備，無所往而不達。雖風聲鶴唳，鷄鳴狗吠，皆可得而書矣，遂<br />命詳加解釋，以喩諸人。於是，<sub>臣</sub>與集賢殿應敎<sub>臣</sub>崔<sub>恒</sub>，副校理<sub>臣</sub>朴<sub>彭年</sub>，<sub>臣</sub>申<sub>叔舟</sub>，修撰<sub>臣</sub>成<sub>三問</sub>，敦寧府注簿<sub>臣</sub>姜<sub>希顔</sub>，行集賢殿副修撰<sub>臣</sub>李<sub>塏</sub>，<sub>臣</sub>李<sub>善老</sub>等，謹作諸解及例，以敍其梗槪。庶使觀者不師而自悟。若其淵源精義之妙，則非<sub>臣</sub>等之所能發揮也。恭惟我<br />殿下，天縱之聖，制度施爲超越百王。正音之作，無所祖述，而成於自然。豈以其至理之無所不在，而非人爲之私也。夫東方有國，不爲不久，而開物成務之<br />大智，蓋有待於今日也歟。正統十一年九月上澣。資憲大夫禮曹判書集賢殿大提學知春秋館事　世子右賓客<sub>臣</sub>鄭<sub>麟趾</sub>拜手稽首謹書</p>
</section>
<hr />
<p id="title">訓民正音</p>
<div class="back" lang="zh-Hant-CN">
<p class="edition">（編輯：<img src="../img/Zhou-Ruikang-logo.svg" alt="周睿康" class="symbol" />）</p>
<h2>注　　釋</h2>
<ol class="note">
<li id="note-yi">根據《世宗實録》、《訓民正音》（諺解本）等，“<span lang="lzh-Hant">矣</span>”字應作“<span lang="lzh-Hant">耳</span>”。<a href="#note-mark-yi" class="note-back"></a></li>
<li id="note-buxie">原本從開頭至此殘缺，現有文字是後來補寫的。<a href="#note-mark-buxie" class="note-back"></a></li>
</ol>
<section id="canjian">
<h2>參　　見</h2>
<ul class="see-also">
<li><span lang="zh-Hans-CN">韩国国立国语院编：《训民正音》，韩梅译，北京：世界图书出版公司北京公司，2008年。</span>（書中有影印的《訓民正音》〔解例本〕、《訓民正音》〔諺解本〕，以及《訓民正音》〔解例本〕的現代漢語譯文。）</li>
</ul>
</section>
<nav>
<p>話題：<a href="index.html#wenzi-de-gushi">文字的故事</a></p>
<p>分類：<a href="index.html">H</a>552 朝鮮語—文字</p>
</nav>
</div>
</main>
<footer lang="zh-Hant-CN">
<p><img src="../img/Zhou-Ruikang-logo.svg" alt="周睿康" class="symbol" />　2020年</p>
</footer>
</body>
</html>